# Onderzoeksdocument

![Foto van VR Cache](/src/images/banner.png)

# Inhoudsopgave

1. [Inleiding](#inleiding)<br/>
2. [Organisatorische context](#organisatorische-context)<br/>
3. [Aanleiding](#aanleiding)<br/>
4. [Opdracht](#opdracht)<br/>
5. [Doelstelling](#doelstelling)<br/>
6. [Hoofdvraag](#hoofdvraag)
7. [Deelvragen](#deelvragen)<br/>
ㅤㅤ7.1. [Hoe pas je virtual reality toe op een toegankelijk manier voor mensen met een visuele beperking? (Robert)](#hoe-pas-je-virtual-reality-toe-op-een-toegankelijk-manier-voor-mensen-met-een-visuele-beperking-robert)<br/>
ㅤㅤ7.2. [Hoe ontwikkel je een virtual reality game in de browser door middel van A-Frame? (Misher)](#hoe-ontwikkel-je-een-virtual-reality-game-in-de-browser-door-middel-van-a-frame-misher)<br/>
ㅤㅤ7.3. [Wat is toegankelijkheid? (Jaimie)](#wat-is-toegankelijkheid-jaimie)<br/>
ㅤㅤ7.4. [Wat is een visuele beperking? (Samy)](#wat-is-een-visuele-beperking-samy)<br/>
ㅤㅤ7.5. [Op welke manier draagt toegankelijkheid in games bij aan minder ongelijkheden? (Thomas)](#op-welke-manier-draagt-toegankelijkheid-in-games-bij-aan-minder-ongelijkheid-thomas)
8. [Conclusie](#conclusie)
9. [Aanbevelingen](#aanbevelingen)
10. [Bronnen](#bronnen)

# Inleiding
VR is een begrip dat in deze tijd vaak naar boven komt. Elke keer als men over de toekomst praat dan wordt VR vaak als leidend voorbeeld genomen. Nu de metaverse op de horizon ligt en je ook steeds meer hoort over bedrijven die hun eigen vr brillen aan het ontwikkelen zijn is het dichterbij dan ooit. Dit klinkt natuurlijk allemaal heel gunstig in de oren, maar voor iemand die een visuele beperking heeft is dit een heel ander verhaal. Hoe zouden de visueel beperkte kunnen deelnemen aan deze toekomst?


# Organisatorische context
[Stichting Accessibility](https://www.accessibility.nl/), opgericht in 2001 als onderdeel van [Bartimeus](https://www.bartimeus.nl/), is een stichting die streeft naar een samenleving waarin iedereen zelfstandig mee kan doen in de maatschappij. [Bartimeus](https://www.bartimeus.nl/) richt zich op zorginstellingen en contact met cliënten, [Stichting Accessibility](https://www.accessibility.nl/) houdt zich bezig met onderzoek, ontwikkeling en voorlichtingen voor en met klanten zoals bedrijven en scholen. Binnen de [Stichting Accessibility](https://www.accessibility.nl/) wordt er [Agile](https://wikipedia.org/wiki/Agile-softwareontwikkeling) gewerkt met vier verschillende teams, één team als front office met daarnaast drie uitvoeringsteams. Deze teams zijn opgedeeld in twee verschillende categorieën, twee verantwoordelijk voor klanten en één verantwoordelijk voor projecten bij bedrijven en scholen.

![Organogram Stichting Accessibility](/docs/organogram-stichting-a11y.png)

## Betrokkenen

### [Veron Wormeester (opdrachtgever)](https://www.accessibility.nl/persoon/veron-wormeester)
Veron maakt deel uit van het projectteam binnen [Stichting Accessibility](https://www.accessibility.nl/) als projectleider en gebruikersonderzoeker. Hij is gespecialiseerd in het doen van onderzoek onder eindgebruikers. Veron is betrokken bij projecten op het gebied van educatie en projecten op het gebied van toegankelijke games.

### Mike Schipper en Nicolien van Rooijen
Mike en Nicolien zijn lid van een panel binnen [Stichting Accessibility](https://www.accessibility.nl/). Dit panel wordt ingezet om gebruiksonderzoeken te doen naar toegankelijkheid. Eén van Mike en Nicolien hun hobby's is gamen en zij kunnen helpen bij het testen van games.

# Aanleiding
Virtual reality wordt steeds populairder en ontwikkeld zich razendsnel, [Hogeschool Utrecht](https://www.hu.nl/) is hier al een langere tijd mee aan het experimenteren en de mogelijkheden aan het ontdekken. De [Hogeschool Utrecht](https://www.hu.nl/) werkt regelmatig samen met [Stichting Accessibility](https://www.accessibility.nl/) binnen de opleiding en vroegen zich af hoe kan virtual reality ingezet worden voor mensen met een visuele beperking. Hierdoor is [Hogeschool Utrecht](https://www.hu.nl/) in gesprek gegaan met [Stichting Accessibility](https://www.accessibility.nl/) om een project te ontwikkelen voor studenten van [Hogeschool Utrecht](https://www.hu.nl/).

# Opdracht
Binnen dit onderzoek willen wij erachter komen in hoeverre virtual reality ingezet kan worden voor mensen met een visuele beperking, zodat ze in de toekomst meer gebruik kunnen maken van virtual reality in het dagelijkse leven. Om deze reden gaan wij een [geocaching](https://wikipedia.org/wiki/Geocaching) spel ontwikkelen voor de browser door middel van het [A-Frame framework](https://aframe.io/). Deze kan gespeeld worden met virtual reality headsets met nadruk voor de Oculus Quest 2.

## Scope van het onderzoek
Wij gaan ons bezighouden met toegankelijkheid binnen virtual reality. Toegankelijkheid is een heel breed begrip, wij gaan ons in het specifiek focussen op mensen met een visuele beperking. Voor dit onderzoek gebruiken we [A-Frame](https://aframe.io/) als framework om een virtual reality geocaching spel mee te ontwikkelen, waarin de speler opzoek gaat naar een cache.

# Doelstelling
Het doel van dit onderzoek is om uit te vinden wat er allemaal mogelijk is in virtual reality voor mensen met een visuele beperking en hoe dit in de toekomst ingezet kan worden op verschillende manieren. Op dit moment is er nog heel weinig bekend over toegankelijkheid binnen virtual reality. We hopen met dit onderzoek bij te dragen aan de toegankelijkheid binnen virtual reality en dat dit ingezet kan worden in het dagelijks leven.


# Hoofdvraag
Wat is een geschikte manier om een virtual reality geocaching spel te ontwikkelen in de browser op basis van [A-Frame](https://aframe.io/) zodat mensen met een visuele beperking het ook kunnen spelen?

# Deelvragen

## Hoe pas je virtual reality toe op een toegankelijk manier voor mensen met een visuele beperking? (Robert)

Om deze vraag te beantwoorden begint ons onderzoek bij ons contactpersoon Mike, hij heeft een visuele beperking en interesse in videogames.
Door middel van een [interview](https://ictresearchmethods.nl/Interview) kunnen we een goed perspectief krijgen op wat
slechte en goede hulpmiddelen zijn voor visueel beperkte spelers in videogames, zodat we dit kunnen toepassen in virtual
reality. 

Op 6 april hadden we onze eerste meeting met Mike. In deze meeting hebben we hem geïnterviewd over het toegankelijk maken van games.

<details>
  <summary>Interview met Mike</summary>

##### *Heb je zelf een paar voorbeelden van games die goed toegankelijk zijn?*

- Horizon Zero Dawn
- The Last Of Us II
- [Swamp](https://www.youtube.com/watch?v=4YVvvPGKsA0)
- [AudioGames.net](https://audiogames.net/list-games/)

Er zijn eigenlijk twee manieren hoe games voor visueel beperkte worden gemaakt. De eerste manier is als de game gericht
is op inclusiviteit dit betekent dat de game gedeeltelijk te spelen is voor visueel beperkte, maar dat er sommige punten
zijn die worden overgeslagen of de speler wordt geholpen. De tweede manier is als een game op toegankelijkheid is
gericht, dit betekent dat de game in zijn volledigheid te spelen is door iemand met een visuele beperking.

##### *Hoe maak je geluiden duidelijk en onderscheidbaar?*

Zorg ervoor dat objecten een realistisch natuurlijk geluid hebben, zoals als je op hout klopt dat het ook echt klinkt
alsof je op hout klopt.

##### *In de game is er een kompas, hoe maak je die het beste toegankelijk?*

Het liefst zou je willen dat je iets van een knop ingedrukt houdt die ervoor zorgt dat er een 3D sound wordt afgespeeld
van waar de cache zich bevindt. Als alternatief zou je ook kunnen toepassen dat er een geluid afspeelt als je de goede
kant op kijkt.

##### *Hoe zou het aangegeven moeten worden als je tegen een muur aanloopt?*

Je zou dan net zoals eerder beschreven een natuurlijk bonk geluid moeten horen van het materiaal waar je tegen aan
loopt.

##### *Wat maakt een menu goed of slecht?*

Het is belangrijk om het menu goed te ordenen en een goede logische plaatsing te hebben van de knoppen. Veel games
hebben in de menu's dezelfde knop posities voor de verschillende opties, zoals dat de verdergaan knop altijd bovenaan
staat. Dit zorgt er voor de een menu natuurlijk aanvoelt.

##### *Ambient sounds, zijn ze storend of helpen ze?*

Ambient sounds zijn heel belangrijk voor het schetsen van de omgeving. Een tekst omschrijving van de omgeving kan ook
van grote toegevoegde waarde zijn. Geluid van wind als er een opening links of rechts is Geluid van takjes of grond waar
je op loopt

##### *Is een tutorial handig (Interactief of tekst)?*

Interactief is de beste manier om het spel uit te leggen, de speler kan zelf kiezen hoeveel die er mee doet.

##### *Qua map design, wat wel en niet?*

Als je een bos als voorbeeld zou nemen. Dan is het erg belangrijk dat je ook daadwerkelijk merkt dat je in een bos
staat. Een tekst omschrijving van waar de speler zich begeeft zou handig kunnen zijn. Ook is het belangrijk dat de
correcte omgevingsgeluiden toegepast worden zoals vogeltjes die zingen, wind door de bomen horen gaan en takjes die je
hoort kraken als je erop loopt.
</details>

Na het interview hebben we ook community research geraadpleegd, hiermee hebben we gekeken naar wat er allemaal voor mogelijkheden er nog meer bestaan om deze problemen aan te pakken.

In de game accessibility(IGDA-GASIG) groep op discord werd ons door een member
een [pagina](https://whitethorngames.com/accessibility) doorgestuurd van de indie game
uitgever [Whitethorn Games](https://whitethorngames.com/#about-1-section). Hun doel als een indie game uitgever is om
games te maken die simpel zijn en gespeeld kunnen worden door iedereen. Op
de [pagina](https://whitethorngames.com/accessibility) die ons was doorgestuurd werd uitgebreid uitgelegd welke
strategieën ze hebben gebruikt om hun games accesible te maken. Om een voorbeeld te geven hebben ze in de
game [APICO](https://whitethorngames.com/apico) een functie toegevoegd die de optie geeft om door bomen heen te kunnen
lopen in het spel, waardoor je geen rekening meer hoeft te houden of de speler ergens achter zou kunnen blijven haken en
niet meer zou kunnen bewegen. Ook hebben ze aan functies gedacht die niet alleen voor mensen met een beperking handig
zijn maar voor iedereen, zoals de functie dat je elke button kan herpositioneren op een andere button.

*(Whitethorn Games, 2022)*  

Met het interview van Mike en de [pagina](https://whitethorngames.com/accessibility)
van [Whitethorn Games](https://whitethorngames.com/#about-1-section) als referentiepunt hebben wij zelf een lijst
gemaakt van opties die de accessibility zouden kunnen verbeteren in ons eigen spel.

| Optie | Onderbouwing | Beperking |
|-------|--------------|:---------:|
| Herpositionering van alle buttons mogelijk maken.| Dit kan behulpzaam zijn voor spelers die bijvoorbeeld een hand missen om ze de vrijheid te geven hoe ze zelf het liefst spelen.| Lichaamelijk |
| De cache een herkenbaar opvallend geluid geven. | Voor blinde spelers kan dit behulpzaam zijn door ze een duidelijk leidend geluid te geven waar ze naar toe moeten gaan.| Blind of slechtziend |
| Omgevings geluiden toepassen. | Visueel beperkte spelers zouden via de geluiden kunnen opvatten waar ze zich begeven zoals rijdende auto's of wind die door de bomen gaat.| Blind of slechtziend |
| Objecten natuurlijke geluiden geven als je met ze interacteerd. | Dit helpt blinde spelers om ze te laten weten wat ze vast hebben of aanraken in het spel.| Blind of slechtziend |
| Een geluid toepassen als je ergens tegen aan loopt. | Als een blinde speler tegen een muur aan loopt en niet meer verder kan is het handig om hem te laten weten dat hij niet meer door kan lopen.| Blind of slechtziend |
| Een geluid toepassen als je richting de cache kijkt. | Door een klein geluidje af te spelen als de blinde speler de goede kant op kijkt weet hij gelijk waar hij heen zal moeten gaan. | Blind of slechtziend |
| Een geluid toepassen als je te dicht bij de rand van de Guardian komt in de oculus quest. | De blinde speler hoeft hierdoor minder bang te zijn dat die tegen iets aanloopt in de echte wereld, omdat hij dan een waarschuwing krijgt als die te ver weg loopt.| Blind of slechtziend |
| Een geluid toepassen als je te dicht bij de wereld border in de game komt. | Als de blinde speler dicht bij de wereld border komt is het handig om hem te informeren dat hij terug moet gaan. | Blind of slechtziend |
| Een verteller toepassen in het menu. | Dit kan blinde spelers helpen om het menu makkelijker te navigeren door te op te lezen wat ze selecteren. | Blind of slechtziend |
| Een verteller toepassen in het spel. | Door op te lezen waar blinde spelers naar kijken in het spel hebben ze een beter beeld van waar ze zich begeven. | Blind of slechtziend |
| Het volume harder en zachter kunnen zetten. | Als een speler minder goed kan horen zou hij het geluid harder kunnen zetten.| Slechthorend |
| Geluiden apart van elkaar harder of zachter zetten. | Blinde spelers zouden hierdoor de belangrijkere geluiden harder kunnen zetten. | Blind of slechtziend |
| Ondertiteling toepassen. | Als een speler doof is kan die nog steeds geinformeerd worden over het spel.| Doof of slechthorend |
| Een zachtere of hardere vibratie geven hoe verder of dichterbij je bij de cache bent. | Dit kan de blinde speler een indicatie geven of hij de goede kant op loopt als hij de vibratie harder voelt worden. | Blind of slechtziend | 
| Een zachtere of hardere vibratie geven hoe verder of dichterbij je bij de world border bent. | Dit kan de blinde speler een indicatie geven dat hij een andere richting op moet lopen als hij de vibratie voelt. | Blind of slechtziend | 
| Een vibratie geven als je ergens tegenaan loopt. | Door de vibratie weten blinde spelers of ze ergens tegen aan zijn gelopen of niet meer door kunnen lopen.| Blind of slechtziend |
| Een vibratie geven als je iets aanraakt in het spel. | Dit kan een realistich effect geven aan blinde mensen omdat ze dan kunnen voelen of ze iets aanraken in het spel. | Blind of slechtziend |
| Een tutorial aan het begin van het spel. | Dit helpt de speler om de besturing onder de knie te krijgen en het spel beter te snappen. | Voor iedereen |

In ons onderzoek focussen we ons op blinde en slechtziende spelers. Met deze reden negeren wij we de opties die niet
gefocust zijn op deze beperking. Hieronder zie je een lijst van de overgebleven opties waar we kijken of het mogelijk is om deze opties te implementeren in ons project.

| Optie | Implementatie mogelijkheid | Onderbouwing | Onderzoeksmethode |
|-------|:--------------------------:|--------------|:-----------------:|
| De cache een herkenbaar opvallend geluid geven. | Ja | A-frame biedt de mogelijk om geluiden vast te zetten aan objecten. | Document analysis |
| Omgevings geluiden toepassen. | Ja | A-frame ondersteund het gerbuik van geluiden | Document analysis |
| Objecten natuurlijke geluiden geven als je met ze interacteerd. | Nee | Objecten oppakken en bewegen is nog gelimiteerd in aframe. door objecten op te pakken zou je wel de positie kunnen veranderen maar niet de rotatie.| literature research | 
| Een geluid toepassen als je ergens tegen aan loopt. | Nee | Het zou heel moeilijk zijn om te kunnen bepalen of een speler daadwerekelijk niet meer door zou kunnen lopen. Als de speler schuin op een muur in loopt en heel langzaam tegen de muur opzij beweegt zou het spel het nog steeds kunnen zien als lopen. | Problem analysis |
| Een geluid toepassen als je richting de cache kijkt. | Nee | A-frame biedt op dit moment geen mogelijkheid om te kunnen kijken wat er binnen het gezichtsveld van de speler bevindt. | Document analysis |
| Een geluid toepassen als je te dicht bij de rand van de Guardian komt in de oculus quest. | Nee | Er is geen mogelijkheid om de data op te kunnen halen van de Oculus Guardian via A-Frame.| literature research | 
| Een geluid toepassen als je te dicht bij de wereld border in de game komt. | Ja | A-frame biedt de mogelijkheid om de afstand te berekenen tussen de speler en een object. | Document analysis |
| Een verteller toepassen in het menu. | Ja | A-frame ondersteund het gerbuik van geluiden op een event. | Document analysis |
| Een verteller toepassen in het spel. | Ja | A-frame ondersteund het gerbuik van geluiden op een event. | Document analysis |
| Geluiden apart van elkaar harder of zachter zetten. | Ja | Elk geluid in A-frame kan apart harde of zachter gezet worden.| Document analysis |
| Een zachtere of hardere vibratie geven hoe verder of dichterbij je bij de cache bent. | Ja | A-frame biedt de mogelijkheid om de afstand te berekenen tussen de speler en een object.| Document analysis |
| Een zachtere of hardere vibratie geven hoe verder of dichterbij je bij de world border bent. | Ja | A-frame biedt de mogelijkheid om de afstand te berekenen tussen de speler en een object.| Document analysis |
| Een vibratie geven als je ergens tegenaan loopt. | Nee | Het zou heel moeilijk zijn om te kunnen bepalen of een speler daadwerekelijk niet meer door zou kunnen lopen. Als de speler schuin op een muur in loopt en heel langzaam tegen de muur opzij beweegt zou het spel het nog steeds kunnen zien als lopen. | Problem analysis |
| Een vibratie geven als je iets aanraakt in het spel. | Ja | Met de ingebouwde richter van A-frame zou je kunnen bepalen wanneer die door een object heen gaat. | Document analysis | 
| Een tutorial aan het begin van het spel. | Ja | Met een oplezende stem zou je de speler kunnen informeren over het spel, en zelfs met toepassing van events zou je de controls langs kunnen gaan. | Document analysis |

Omdat het uitzoeken van de implementatie mogelijkheid bij elke optie veel tijd kostte. is het ons niet gelukt om elke optie toe te passen in de code. hieronder zie je een tabel met een overzicht van welke opties wel en niet toegepast zijn.

| Optie | Toegepast in code|
|-------|:----------------:|
| De cache een herkenbaar opvallend geluid geven. |Ja|
| Omgevings geluiden toepassen. |Ja|
| Een geluid toepassen als je te dicht bij de wereld border in de game komt. |Nee|
| Een verteller toepassen in het menu. |Nee|
| Een verteller toepassen in het spel. |Ja|
| Geluiden apart van elkaar harder of zachter zetten. |Nee|
| Een zachtere of hardere vibratie geven hoe verder of dichterbij je bij de cache bent. |Ja|
| Een zachtere of hardere vibratie geven hoe verder of dichterbij je bij de world border bent. |Nee|
| Een vibratie geven als je iets aanraakt in het spel. |Ja|
| Een tutorial aan het begin van het spel. |Nee|

Nu we de opties gerealiseerd hebben, willen we er achter komen hoeveel impact deze hebben op de speelervaring van de gebruiker. We hebben onze proefpersonen, Mike en Nicolien, een aantal versies van het spel laten spelen. Elke versie heeft een unieke toepassing van één of meerdere opties.

### Nicolien

Nicolien is een vriendin van Mike, en ze is onderdeel van het panel binnen Stichting Accessibility. Ze heeft last van
een tunnel visie, dit betekent dat ze alleen goed zicht heeft op het midden van haar gezichtsveld. Op het gebied van
virtual reality heeft ze nog geen ervaring, dus ze was erg enthousiast om het spel uit te testen. 

<details>
  <summary>Testen met Nicolien</summary>
  
##### *Versie 1: automatisch uitlezen van objecten*
Tijdens de eerste test run had ze nog een beetje moeite met de besturing van de game, desondanks had ze wel al een paar
opmerkingen over het spel. Door het automatisch oplezen had ze het gevoel alsof ze overladen werd met informatie.

##### *Versie 2: vibratie collision en automatisch uitlezen van objecten*
In de tweede test run ging het al een stuk beter. Ze was erg enthousiast over de vibratie, omdat ze echt het gevoel
kreeg dat ze de objecten aanraakte.

##### *Versie 3: vibratie collision en uitlezen van objecten verbonden aan een knop*
Deze test run vond Nicolien het best. Ze kreeg eigenlijk het beste van optie 1 en optie 2 gecombineerd. Zelf omschreef
ze dat de vibratie haar goed hielp met het navigeren, en dat ze tegelijkertijd niet overladen werd met informatie.

##### *impact opties*
In het tabel hieronder kijken we naar de opties en hoeveel impact ze hadden op de gameplay op een schaal van 0 tot 5. De impact is
bepaald vanuit eigen observatie en reactie van Nicolien.

|Optie| Impact| Onderbouwing |
|-----|:-----:|--------------|
| De cache een herkenbaar opvallend geluid geven.|5| Tijdens het zoeken van de cache zagen we dat ze het geluid van de cache als leidend middel gebruikte om te weten waar ze naartoe moest.|
| Omgevings geluiden toepassen.|3| De omgevings geluiden gaven haar gelijk een beeld van waar ze was, maar het heeft niet veel geholpen in het vinden van de cache.|
| Een verteller toepassen in het spel.|3| Nicolien beschreef dat de verteller erg veel informatie gaf tijdens het spelen wat meer voor verwarring zorgde. Toen we de verteller niet meer automatisch lieten oplezen was Nicolien wel iets positiever over de optie. |
| Een zachtere of hardere vibratie geven hoe verder of dichterbij je bij de cache bent.|2| Deze functie heeft ze niet veel gebruikt waardoor het ook niet veel impact heeft gehad op haar gameplay.|
| Een vibratie geven als je iets aanraakt in het spel.|4| Nicolien gaf aan dat ze de vibratie erg fijn vond omdat ze echt kon voelen wat om haar heen zat.|

##### *Opmerkingen*

- Een kleine uitleg aan het begin van het spel.
- Geluid van de cache mag harder.
- De cache mag van verder weg te horen zijn.

</details>

### Mike

Mike is ons contactpersoon in dit onderzoek, en hij is ook onderdeel van het panel binnen Stichting Accessibility. Hij is in zijn jongere jaren blind geworden. Integendeel van Nicolien heeft Mike wel al ervaring in virtual reality, ook heeft hij veel videogame ervaring met zijn eigen YouTube kanaal. We hebben niet alle versies aan Mike voorgelegd, omdat we na het testen met Nicolien er achter kwamen dat bepaalde versies verwaarloosbaar waren en anderen gecombineerd konden worden.

<details>
  <summary>Testen met Mike</summary>

##### *Versie 1: automatisch uitlezen van objecten*

Bij de eerste test run had Mike net als bij Nicolien nog een beetje moeite met het oriënteren van zichzelf in de map.
Met een klein beetje hulp kon hij de cache vinden. Hij vond het automatisch oplezen ook net als Nicolien te veel
informatie tegelijkertijd.

##### *Versie 2: vibratie collision en uitlezen van objecten verbonden aan een knop*

Nu Mike een beeld had van het spel kon hij de cache een stuk sneller vinden, hij vond de vibratie behulpzaam. Het geluid
van de cache was voor Mike wel een leidend middel om de cache te vinden.

##### *impact opties*
In het tabel hieronder kijken we naar de opties en hoeveel impact ze hadden op de gameplay op een schaal van 0 tot 5. De impact is
bepaald vanuit eigen observatie en reactie van Mike.

|Optie| Impact| Onderbouwing |
|-----|:-----:|--------------|
|De cache een herkenbaar opvallend geluid geven.|5| Mike was net als Nicolien er gefocust op het geluid van de cache en kon hierdoor erg snel de cache vinden.|
|Omgevings geluiden toepassen.|2| De omgevings geluiden gaven Mike wel een beeld van waar die was, maar hij beschreef dat die niet genoeg geplaatste geluiden om zich heen had. Hierdoor kon hij het niet goed gebruiken om te bewegen door de wereld|
|Een verteller toepassen in het spel.|2| Net als Nicolien vond Mike de verteller ook te veel informatie geven. Het moment toen de verteller niet meer automatisch oplas werd hij ook niet meer gebruikt door Mike. |
|Een zachtere of hardere vibratie geven hoe verder of dichterbij je bij de cache bent.|4| Mike gebruikte deze functie een stuk meer dan Nicolien en dit hielp hem wel op de momenten dat hij ver weg van de cache stond. Dit kwam omdat de vibratie een langere afstand heeft dan het geluid.|
|Een vibratie geven als je iets aanraakt in het spel.|4| Net als Nicolien vond mike het ook fijn om zijn omgeving te kunnen voelen.|

##### *Opmerkingen*

- Meer geplaatste omgevingsgeluiden.
- Duidelijke aanduiding als je tegen de wereldborder aanloopt.

</details>

Uit het onderzoek kunnen we concluderen dat geluid het belangrijkste onderdeel is om een spel accessible te maken. In de test runs zagen we dat beide kandidaten zich het meest focuste op het positionele geluid van de cache. Ook was er een positioneel geluid van het kampvuur in het midden van de wereld. Hier konden de kandidaten gebruik van maken om er achter te komen hoe dicht ze bij het midden van de wereld stonden. Het niet positionele geluid van de vogels en de voorlezer van de objecten waren beide minder van toepassing voor de positionering. De vogels hielpen met het schetsen van een beeld van de omgeving, maar verder hadden ze geen toegevoegde waarde. Omdat de vogel geluiden geen positionele functie hadden kon de speler het niet gebruiken om zichzelf te oriënteren op de map. 

De voorlezer van de objecten was in het begin erg fijn voor de speler. Omdat de eerste keer dat de spelers het spel speelde alle objecten nog nieuw en onbekend waren. Nadat de spelers de eerste test run hadden voltooid kwamen we tot de conclusie dat de spelers vaak dezelfde informatie hoorde omdat het automatisch voor werd gelezen. Wanneer we de spelers zelf de keuze gaven om een object voor te lezen was dit een betere ervaring. De spelers konden de functie gebruiken wanneer ze het nodig hadden en voelde zich ook minder overladen met informatie. 

Verder werden de vibratie opties ook positief ontvangen door de kandidaten. 
De controller ging vibreren wanneer je iets aanraakte in het spel. Hier hebben we veel positieve feedback over ontvangen, de vibratie was ook een goede plaatsvervanger van de voorlezende stem die liet weten dat er een object was. De vibratie die harder en zachter werd hoe dichter je bij de cache kwam werd soms vergeten door de kandidaten. Dit kwam omdat ze zich meer focuste op het geluid van de cache. Toch heeft het geholpen wanneer de speler ten einde raad was. Het werd meer gebruikt als een laatste hulpmiddel. 

Dus hoe maak je virtual reality accessible? Om het samen te vatten kan je in de resultaten terug zien dat positioneel geluid het allerbelangrijkst is. Hierdoor kan de speler zichzelf door de map oriënteren. Vibratie is hierbij een goed hulpmiddel. Uit onze testen kwam naar voren dat de vibratie een secundaire waarde heeft tegenover het positionerende geluid. De vibratie geeft te weinig context aan de speler, het geluid is de primaire bron voor de speler om zich te positioneren. Losstaand is vibratie niet geschikt voor het bepalen van positionering op de map. Wanneer je de vibratie combineert met het geluid is het nuttige feedback voor de speler en zo maak je virtual reality meer accessible.

## Hoe ontwikkel je een virtual reality game in de browser door middel van A-Frame? (Misher)

### Aanpak
Om te leren hoe je een virtual reality spel kan maken op basis van A-Frame hebben we besloten om twee onderzoeksmethodes te gebruiken. De eerste is [literature study](https://ictresearchmethods.nl/Literature_study). Op de website van A-Frame staat de documentatie die we kunnen gebruiken om A-Frame goed te kunnen begrijpen. 

Ook kunnen we Stackoverflow raadplegen voor meer specifieke vragen die we zullen hebben. De tweede onderzoeksmethode die zeker belangrijk is voor ons is [best good and bad practices](https://ictresearchmethods.nl/Best_good_and_bad_practices), dit betekent namelijk dat wij gaan kijken hoe andere projecten bepaalde functionaliteiten op een goede manier hebben toegepast, daarna kunnen wij die ook toepassen in ons project. A-Frame is een nieuw concept voor ons, dus als we kunnen gebruiken wat anderen al hebben ontdekt zou dat ideaal zijn.

### Resultaten
Met ons onderzoek hebben we het volgende gevonden: <br>

A-Frame is een webframework voor het bouwen van virtual reality applicaties. A-Frame is gebaseerd op HTML, waardoor het eenvoudig is om aan de slag te gaan, het maakt ook gebruik van [Three.js](https://threejs.org). Met weinig regels code kan je al snel simpele applicaties opzetten, een voorbeeld hiervan is [dit spel](https://glitch.com/edit/#!/aframe?path=index.html%3A1%3A0).

A-Frame heeft standaard verschillende webcomponenten zoals bijvoorbeeld kubus, cilinder, vlak of een bal. Er zijn ook een aantal websites waar je [custom objecten](https://blog.mozvr.com/using-gltf-models-with-a-frame) die iemand anders heeft gemaakt kan downloaden en kan gebruiken in je eigen project.

In A-Frame is het ook mogelijk om eigen [componenten](https://aframe.io/docs/1.3.0/core/component.html) te maken die eigen unieke functionaliteiten bevatten die je met elkaar kan laten communiceren via events.

### Deelconclusie
In dit onderzoek is gezocht naar een antwoord op de vraag: ‘Hoe ontwikkel je een virtual reality game in de browser door middel van A-Frame?’. Uit het onderzoek is gebleken dat A-Frame gebaseerd is op HTML en Javascript. Je kan ook je eigen componenten maken met hun eigen unieke gedrag die ook met elkaar kunnen communiceren, dus we konden zien dat het ontwikkelen van een virtual reality game in de browser door middel van A-Frame mogelijk is en vrij eenvoudig.

## Wat is toegankelijkheid? (Jaimie)

### Aanpak
Om erachter te komen hoe je een virtual reality spel toegankelijk maakt is het noodzakelijk om goed in kaart te hebben wat er precies onder die term valt en ook juist wat hier niet onder valt. Om dit te onderzoeken zal er voornamelijk [literature study](https://ictresearchmethods.nl/Literature_study) gedaan worden om goed in kaart te brengen wat deze term inhoudt. Er zijn ook verschillende organisaties die hier veel mee bezig zijn die we kunnen [interviewen](https://ictresearchmethods.nl/Expert_interview) om hier meer informatie over te vergaren.

### Resultaten
Wanneer je op zoekt gaat naar de term 'toegankelijkheid' kom je veel verschillende pagina's tegen die omschrijven wat dit precies inhoudt, ook zal je veel tegen de term 'inclusiviteit' aanlopen. Wat houden deze twee termen precies in? Bij het onderzoeken hiervan hebben we verschillende bronnen geraadpleegd die vrij te verkrijgen zijn op het internet. We hebben ook gesproken met verschillende experts in het gebied van toegankelijkheid en inclusiviteit zodat we een beter beeld konden krijgen wat deze termen nou precies inhouden.

Toegankelijkheid houdt in dat ongeacht je lichaam, beperking of geen beperking, je gebruik kan maken van hetgeen dat je wilt gebruiken. De term toegankelijkheid komt voor in verschillende vormen:

**Digitale toegankelijkheid**<br/>
Bij deze term gaat het erom dat iedereen gebruik kan maken van het internet, websites, apps, telefoons en dergelijk. Een blind persoon kan wanneer een website niet toegankelijk is deze niet navigeren. Wanneer een website digitaal toegankelijk is betekent dit dus dat iedereen deze kan navigeren ongeacht je lichaam en eventuele beperkingen.

**Fysieke toegankelijkheid**<br/>
Mensen maken in het dagelijks leven gebruik van woningen, openbaar vervoer, winkels en dergelijk. Hier is waar fysieke toegankelijkheid komt kijken. Een fysiek toegankelijke winkel is bijvoorbeeld volledig ingericht dat deze te bezoeken is voor mensen met een rolstoel, zodat zij ook zelf zonder ondersteuning van anderen in deze winkel kunnen gaan winkelen. 

**Sociale toegankelijkheid**<br/>
Buiten digitale en fysieke toegankelijkheid heb je ook nog de term sociale toegankelijkheid. In Nederland alleen al hebben 1 op de 6 mensen last van laaggeletterdheid, deze mensen hebben moeite met lezen en schrijven. Wanneer een website, handleiding of dergelijk erg moeilijke woorden of zinnen gebruikt kan dit erg lastig te begrijpen zijn voor deze mensen. Hier spreken we dan over sociale toegankelijkheid. Bij sociale toegankelijkheid gaat het er om dat de juiste woorden worden gebruikt en deze ook makkelijk te begrijpen zijn.

Een andere term die vaak samen wordt gebruikt met toegankelijkheid is 'inclusiviteit'. Bij inclusiviteit houd je rekening met de diversiteit aan doelgroepen. Een digitale dienst die volledig toegankelijk is gemaakt volgens de richtlijnen betekent niet dat het voor alle doelgroepen automatisch ook toegankelijk is. Een voorbeeld hiervan is wanneer een inschrijfformulier op een website volledig is gemaakt volgens de digitale richtlijnen, maar bij de optie geslacht alleen 'Man' en 'Vrouw' weergeeft. In dit geval spreek je van een toegankelijk formulier maar niet inclusief. Om dit formulier ook inclusief te maken kan je in plaats van vragen om het geslacht ook vragen om de aanspreekvormen of je kan extra opties aanbieden waarbij de persoon een vrijere invoer kan ingeven.

### Deelconclusie
Uit alle bronnen en gesprekken met deskundigen is het gelukt om een duidelijke definitie van het woord 'toegankelijkheid' te vinden en dit duidelijk te onderscheiden van inclusiviteit. Toegankelijkheid houdt in dat ongeacht je lichaam, beperking of geen beperking, je gebruik kan maken van hetgeen dat je wilt gebruiken alleen dit is niet gericht op het individu. Wanneer je meer gaat kijken naar het individu heb je het dus over inclusiviteit.

## Wat is een visuele beperking? (Samy)

### Aanpak
Wij gaan een game maken voor mensen met een visuele beperking, maar wat is visuele beperking? Om erachter te komen wat dat inhoudt, kunnen we daarvoor [literature study](https://ictresearchmethods.nl/Literature_study) gebruiken. Bij het gebruiken van die methode worden er allerlei bronnen verzameld en vervolgens een samenvatting gemaakt van belangrijke stukken. Ook kunnen we de [Survey](https://ictresearchmethods.nl/Survey) methode gebruiken om deze deelvraag te beantwoorden. Bij deze methode gaan we dan de doelgroep (Mike en Nicoline) ondervragen om informatie te vergaren en proberen in te beelden hoe het is om visueel beperkt te zijn.
### Resultaten
Er bestaan veel verschillende beperkingen, maar de beperking die bij onze doelgroep het meest voorkomt is slechtziend en blindheid. Bij het opzoeken van wat visuele beperking precies inhoudt, komt je vier verschillende soorten visuele beperkingen tegen.

- **Kleurenblind** <br/>
Mensen die kleurenblind zijn, hebben problemen met het onderscheiden van verschillen tussen kleuren en soms het ontbreken van kleurwaarneming. Dus kleurenblindheid is eigenlijk een verkeerde naam. Daarom wordt vaak de term kleurenzienstoornis gebruikt, want blind in kleuren zijn ze niet. Kleurenblindheid komt veel voor. 8% van de mannen in Nederland lijdt aan enige vorm van kleurenblindheid. Bij vrouwen ligt het cijfer veel lager: 0,5%. Kleurenblindheid is genetisch gerelateerd aan seks. Dit betekent dat het kind het via de moeder van de grootvader kan erven. Oorzaak kleurenblind zijn is dat er een fout zit in de kegeltjes (kleine cellen op het netvlies). Deze kegeltjes schakelen niet goed, waardoor je de kleuren niet ziet zoals ze in werkelijkheid zijn. Kleurenblindheid is niet te genezen.

- **Slechtziend** <br/>
Mensen die slechtziend zijn, kunnen minder dan 30% zien of heeft een gezichtsveld dat kleiner is dan 30 graden. Ze hebben een onscherp zicht, kokervisie en verlies van het centrale zien. Een normaal gezichtsveld is 140 graden. De visuele beperking kan niet worden gecorrigeerd door het dragen van een bril of contactlenzen. De meest voorkomende oorzaken van slechtziendheid zijn maculadegeneratie, diabetische retinopathie en glaucoom.

- **Blind** <br/>
Mensen die blind zijn, kunnen minder dan 5% zien, dat is ongeveer het kunnen tellen van vingers op 1 meter afstand. Of hun gezichtsveld is beperkt tot minder dan 10 graden; dat noemen we ook wel maatschappelijk blind. Een normaal gezichtsveld is 140 graden. Blindheid kan bij geboorte al gekregen zijn of in de loop van het leven door een ziekte of ongeval.

- **Doofblind** <br/>
Mensen die doofblind zijn, horen en zien niet goed, dus een combinatie van blind-/slechtziendheid. Dit heeft grote invloed op hun leven, want het belemmert mensen in hun communicatie, het vergaren van informatie en bewegelijkheid. De meeste met deze aandoening kunnen nog wel wat zien horen, een klein aantal zijn compleet doof en blind. Bij het zien is hun gezichtsveld kleiner dan 30 graden, en bij het horen is er sprake van 35 decibel verlies aan gehoor. Doof blindheid kan verschillende oorzaken hebben: door syndroom van Usher, trauma, hersenvliesontsteking, ziekte, vroeggeboorte en congenitale rebellavirus.

![Foto van tabel visuele beperking in NL](https://i.ibb.co/tcJK1g6/overzicht-visulebeperking-nl-new.png) <br/>
*Overzicht van visuele beperking in Nederland*

### Deelconclusie
Na het bestuderen en ondervragen over visuele beperking in het groot, ben ik tot conclusie gekomen dat het vier verschillende soorten bevat (kleurenblind, blind, slechtziend en doofblind). Alle vier hebben verschillen, maar ook overeenkomsten in oorzaken. Visueel beperkt zijn houdt in dat het zicht van een persoon enigermate beperkt is. Mensen kunnen ook gedeeltelijk beperkt zijn, dat betekent dat zij meer zien dan een volledig beperking. Ook is er naar voren gekomen dat niet alle soorten ongeneesbaar zijn, want tegen slechtziendheid is er wel een behandeling het zicht wordt gedeeltelijk verbeterd door chirurgische procedures. Aan de hand van de foto hierboven kan ik concluderen, dat kleurenblinden het meest voorkomen in Nederland.

## Op welke manier draagt toegankelijkheid in games bij aan minder ongelijkheid? (Thomas)

### Aanpak

Om erachter te komen hoe toegankelijkheid in games bijdraagt aan minder ongelijkheid gaan wij onderzoeken via een [survey](https://ictresearchmethods.nl/Survey). Om dit te onderzoeken zal er een enquête gedaan worden onder visueel beperkten die gamen, in deze enquête ligt de nadruk vooral op ongelijkheid. Dit is op meerdere platforms en communities geplaatst, waaronder Discord, Reddit en Facebook. 

### Resultaten

**Enquête "Zorgt toegankelijkheid in games voor minder ongelijkheid?".**

De [enquête](https://forms.gle/og7QvZFB7WMh2ZuJ8) is gemaakt in [google formulieren](https://www.google.nl/intl/nl/forms/about/). In totaal hebben wij 21 antwoorden binnengekregen. De gemiddelde leeftijd van de ondervraagden was 26 jaar, daarvan was de oudste 41 en de jongste 16. 

#### Heb je een beperking?

De twee meest gegeven antwoorden zijn visuele beperking en blindheid.

<details>
  <summary>Grafiek</summary><br/>
  <img src="/docs/google_form/1_Do_you_have_any_kind_of_disability.png" alt="Grafiek vraag 1"/>
</details>

#### Wat voor spellen speel je?

Het meest gegeven antwoorden is audio spellen, daarna platformer en role-playing.

<details>
  <summary>Grafiek</summary><br/>
  <img src="/docs/google_form/2_What_kind_of_games_do_you_play.png" alt="Grafiek vraag 2"/>
</details>

#### Waarom speel je spellen?

De drie meest gegeven antwoorden zijn "Om te relaxen", "Uit verveling" en "Spelen met vrienden".

<details>
  <summary>Grafiek</summary><br/>
  <img src="/docs/google_form/3_What_makes_you_want_to_play_a_game.png" alt="Grafiek vraag 3"/>
</details>

#### Wanner ik een spel niet kan spelen vanwege slechte toegankelijkheid dan voel ik mij buitengesloten.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/4_When_I_cant_play_a_game_due_to_bad_accessiblity_this_make_me_feel_left_out.png" alt="Grafiek vraag 4"/>
  <p> 1 = Oneens | 5 = Eens </p>
</details>

#### Wanneer mijn vrienden over spellen praten die ik niet kan spelen vanwege slechte toegankelijkheid dan voel ik mij buitengesloten.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/5_When_my_friends_talk_about_games_that_I_cant_play_due_to_bad_accessiblity_it_makes_me_feel_left_out.png" alt="Grafiek vraag 5"/>
  <p> 1 = Oneens | 5 = Eens </p>
</details>

#### Ik zou willen dat meer spellen toegankelijk waren.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/6_I_wish_more_games_would_be_accessible.png" alt="Grafiek vraag 6"/>
  <p> 1 = Oneens | 5 = Eens </p>
</details>

#### Wanneer een spel toegankelijk is voel ik mij meer geaccepteerd door de "Gaming community".

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/7_When_a_game_is_accessible_I_feel_more_included_in_the_gaming_community.png" alt="Grafiek vraag 7"/>
  <p> 1 = Oneens | 5 = Eens </p>
</details>

#### Wanneer een spel maar gedeeltelijk toegankelijk is dan speel ik het liever niet.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/8_When_a_game_is_only_partially_accessible_I_would_rather_not_play_it.png" alt="Grafiek vraag 8"/>
  <p> 1 = Oneens | 5 = Eens </p>
</details>

#### Wanneer een spel geadverteerd wordt als toegankelijk ben ik nog steeds sceptisch over de speelbaarheid.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/9_When_a_game_is_advertised_as_accessible_Im_still_doubtful_about_the_playability.png" alt="Grafiek vraag 9"/>
  <p> 1 = Oneens | 5 = Eens </p>
</details>

#### Wanneer ik spellen gekocht had die geadverteerd waren als toegankelijkheid dan was ik vaak teleurgesteld over de speelbaarheid.

De meerderheid is hier neutraal over.

<details>
  <summary>Grafiek</summary><br/>
  <img src="/docs/google_form/10_When_I_bought_games_that_were_advertised_as_accessible_often_I_was_dissapointed_about_the_playability.png" alt="Grafiek vraag 10"/>
  <p> 1 = Oneens | 5 = Eens </p>
</details>

#### Als virtual reality toegankelijk was dan zou ik het willen proberen.

De meerderheid is het hier mee eens.

<details>
  <summary>Grafiek</summary><br/>
  <img src="/docs/google_form/11_If_virtual_reality_was_accessible_I_would_like_to_try_it_out.png" alt="Grafiek vraag 11"/>
  <p> 1 = Oneens | 5 = Eens </p>
</details>

### Deelconclusie
Uit de enquête kwam duidelijk naar boven dat er een wel degelijk een verband is tussen ongelijkheid en toegankelijkheid. De ondervraagden geven aan dat het voor hen belangrijk is dat meer spellen toegankelijk worden, dit geeft het gevoel dat ze meer betrokken worden in de gaming community, als een spel maar gedeeltelijk toegankelijk is beginnen ze er liever niet aan. Toegankelijkheid is vaak een dwarsboom als het op gamen met vrienden aankomt, ondervraagden geven aan dat ze zich buitengesloten voelen als zij een game niet kunnen spelen en vrienden wel. Negen van de tien ondervraagden is enthousiast en wil graag de mogelijkheden van virtual reality zien.

# Conclusie
In dit onderzoek is gezocht naar een antwoord op de vraag ‘Wat is een geschikte manier om een virtual reality geocaching spel te ontwikkelen in de browser op basis van A-Frame zodat mensen met een visuele beperking het ook kunnen spelen?’ 

Om ervoor te zorgen dat mensen met een visuele beperking gebruik kunnen maken van het spel is er gekeken naar wat een visuele beperking is en hoe we hier mee omgaan. Hier zagen we dat er vier verschillende soorten visuele beperkingen zijn, het project is vooral gefocust op slechtzienden en blinden. Hiervoor moeten we de applicatie toegankelijk maken. Toegankelijkheid houdt in dat je met of zonder beperking, gebruik kan maken van hetgeen dat je wilt gebruiken. Dus het is belangrijk dat de speler zo veel mogelijk vrijheid in opties heeft, maar dat alle opties van tevoren goed worden uitgelegd aan de gebruiker. Verder is gebleken dat geluid en vibratie de beste manieren zijn om de speler te voorzien van informatie, het is hierbij wel belangrijk dat niet te veel informatie tegelijkertijd op de speler wordt afgestuurd. dit kan zorgen voor een overbelasting van de zintuigen, waardoor de speler gedesoriënteerd raakt. Omdat A-Frame gebaseerd is op HTML en Javascript is het erg eenvoudig om een simpel virtual reality spel te ontwikkelen voor de browser.

# Aanbevelingen
Bij al onze tegenslagen was er één motief dat steeds terug naar boven kwam, en dat is dat A-Frame niet geschikt is om virtual reality games te maken voor mensen met een visuele beperking. Omdat A-Frame nog erg jong in ontwikkeling is, loop je al snel tegen limitaties aan. Voorbeelden hiervan zijn dat de raycaster niet aanpasbaar is, de inspector erg veel bugs bevat, er geen gebruik gemaakt kan worden van text to speech en six degrees of freedom niet toegepast kan worden, omdat de informatie van de guardian niet op te halen is.

We raden aan om in plaats van A-Frame gebruik te maken van een al verder ontwikkelde engine of framework die meer functionaliteiten bevat.

# Bronnen
Wat is Een Visuele Handicap? ZEISS Netherlands. (n.d.). Retrieved June 26, 2022, from https://www.zeiss.nl/vision-care/beter-zien/zicht-inzichtelijk-gemaakt/wat-is-een-visuele-handicap-.html

Visuele beperking. Accessibility.nl. (n.d.). Retrieved June 26, 2022, from https://www.accessibility.nl/verschillende-beperkingen/visuele-beperking

Wat is Een Visuele Handicap? ZEISS Netherlands. (n.d.). Retrieved June 26, 2022, from https://www.zeiss.nl/vision-care/beter-zien/zicht-inzichtelijk-gemaakt/wat-is-een-visuele-handicap-.html

Kleurenblind. Oogfonds. (2022, June 16). Retrieved June 26, 2022, from https://oogfonds.nl/oogklacht/kleurenblind

Blindheid. Oogfonds. (2022, January 7). Retrieved June 26, 2022, from https://oogfonds.nl/visuele-beperkingen/blindheid

Slechtziendheid. Oogfonds. (2022, January 10). Retrieved June 26, 2022, from https://oogfonds.nl/visuele-beperkingen/slechtziend/

Teylingen, M. van. (2019, October 28). Toegankelijkheid, Inclusiviteit &amp; Diversiteit. LinkedIn. Retrieved June 26, 2022, from https://www.linkedin.com/pulse/toegankelijkheid-inclusiviteit-diversiteit-martin-van-teylingen

Wat is toegankelijkheid? Accessibility.nl. (n.d.). Retrieved June 26, 2022, from https://www.accessibility.nl/over-toegankelijkheid/wat-is-toegankelijkheid  

Informatie over Laaggeletterdheid in Nederland. https://www.lezenenschrijven.nl/. (n.d.). Retrieved June 26, 2022, from https://www.lezenenschrijven.nl/informatie-over-laaggeletterdheid-nederland 

Whitethorn games. Whitethorn Games. (n.d.). Retrieved June 26, 2022, from https://whitethorngames.com/ 

Pietroszek, K. (2018). Raycasting in Virtual Reality. SpringerLink. Geraadpleegd op 3 juli 2022, van https://link.springer.com/referenceworkentry/10.1007/978-3-319-08234-9_180-1?error=cookies_not_supported&code=6b1ad02a-1e08-44e5-b57a-9afd81231b0f
